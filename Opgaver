## Lektion 1 Øvelsesopgaver / Funktioner og variabler

1. Lav en funktion der kan plusse to strings sammen (first name, last name) og vise resultatet i DOM´en.

2. Lav en funktion der kan toggle en class på et element så det bliver vist eller skjult.

3. Lav en funktion der farver et element når man klikker på en knap og viser en besked til brugeren om at farven er ændret. Når man trykker på knappen igen skal farven fjernes.

4. Lav en funktion der tæller hvor mange gange brugeren har klikket på en knap og vis antallet af klik, som det opdateres, i DOM´en.

5. Lav en funktion der kan tage imod et ord som argument. Funktionen skal kunne tælle hvor langt ordet er, vise ordet i DOM´en og fortælle brugeren hvor langt ordet er.

6. Lav en funktion der kan fjerne alle vokaler i en string. Din funktion skal kunne tage imod
   et ord som argument og "rense" det for alle vokaler inden det vises i DOM´en.


## Lektion 2 Øvelsesopgaver / Numbers, Regex og String metoder

1. Lav en funktion der kan tjekke om en værdi (argumentet) er en string eller et tal og vise det i DOM´en.
   Det skal gerne ende ud i at der eks. står: 123 er af typen: number, i DOM´en.

2. Lav en funktion der kan tjekke om en email er korrekt (indeholder @ og slutter på .com/.dk/osv.)

3. Lav en funktion der kan tjekke om længden på en string er længere end eller lig med 2 bogstaver

4. Lav en funktion der kan give os et tilfældigt tal, mellem to input argumenter, eks. mellem 4 og 32. Tilføj en button til HTML´en og lav en onclick der kalder din funktion. Til slut skal følgende besked vises for brugeren: Vores tilfældige tal mellem _startværdi_ og _slutværdi_ er: _randomværdi_ `;

5. Lav en funktion der returnerer en tilfældig RGB farve værdi og tildel denne til et element du opretter, når brugeren klikker på en knap.

# Bonus opgaver

6. Udbyg din funktion fra opgave 5, så den kan tage imod en string. Hvis der er en string som argument, skal funktionen kunne "læse" hvad der står i stringen og sætte farven på dit element til enten:
   Red, Green, Blue, Yellow, Purple eller Random.
   Hvis man ikke kalder funktionen med et argument skal den altid "defaulte" til at bruge Math.random()

7. Udbyg nu din funktion fra tidligere der kunne indsætte et element i DOM´en til at kunne tage imod resultatet fra din anden funktion. Det vil sige at man kan sætte BG-color på det nye element, ved blot at kalde din farve funktion.

8. Lav en funktion der kan danne en tilfældig sætning. En sætning er opbygget af;
   et navneord, et tillægsord og et udsagnsord. Lav derfor tre arrays af ord,
   eks: ["jeg", "han", "hun", "dem", "de"] og ["kaster", "tegner", "giver", "henter"] og ["vand", "maling", "fyrværkeri"] osv... Brug nu det du har lært om Math.random til at lade tilfældighed vælge tre ord og sammensæt dem til en string. Vis til sidst stringen i DOM´en.


## Lektion 3 Øvelsesopgaver

1. Lav et objekt der indeholder; klassens hold nr, lokale, et array med alle deltagere og en metode til at tilføje en ny elev til klassen.

2. Når objektet er lavet skal du lave en knap der kan tilføje en ny elev ved navn Jonas når brugeren trykker på knappen.
   Der skal også komme en besked til brugeren om at en ny elev ved navn Jonas er tilføjet. Hvis navnet Jonas allerede findes i arrayet skal der komme en besked der siger: "Denne elev findes allerede".

3. Lav en funktion der kan vise alle værdier fra objektet i DOM´en når funktionen køres. Det vil sige; hold nummer, klasse værelse og alle elevernes navne.

4. Lav et array med 10 forskllige tal og lav så en funktion der kan plusse alle disse tal sammen til et samlet resultat. Resultatet skal vises i DOM´en.

5. Lav en funktion der tager imod et objekt og bruger object keys til at loope igennem objektet og vise os alle værdier i DOM´en.


## Lektion 4 Øvelsesopgaver

1. Lav to input felter med et onchange event (first name og last name) og vis brugerens fulde navn når der trykkes på en knap

2. Lav en delay funktion der kan tage imod; antal sekunder og en anden funktion. Når man kalder funktionen: delay(4, myFunction) skal den vente 4 sekunder før den kører myFuntion.

3. Lav en stop urs funktion der kan tælle antal sekunder og vise disse i DOM´en

4. Lav en funktion der kan måle og vise os i DOM´en hvor langt vi er scrollet ned på siden i procent (mellem 0 og 100%)

5. Lav et system der kan vise en toast (notifikation) beskeden skal kunne vises i toppen og bunder til venstre og til højre. 
Jeres toast system skal også kunne tage imod en besked og den skal kunne vise; en grøn (success), en gul (warning) samt en rød(error) besked. 
Beskeden skal kunne vises i det antal sekunder man kalder funktionen med. 
Det vil sige at jeres funktion skal kunne tage imod følgende parametre: message, time, position og severity (success, warning, error).

